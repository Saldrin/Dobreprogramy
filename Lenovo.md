 Nowe ultracienkie laptopy od Lenovo. Profesjonalna pomoc w podróży.
       
  Lenovo dodaje dwa nowe produkty do serii Thinkpad: Thinkpad P1 oraz P72. Pierwszy z nich przy swojej smukłości (18,4mm grubości oraz wadze 1,7kg),
  posiada porządne parametry. Najmocniejsze wersje tego modelu wyposażone będą w ekran 15.6 cala o rozdzielczości 4k ze 100-procentowym pokryciem przestrzeni 
  Adobe RGB, dedykowane układy graficzne z serii Nvidia Quadro P, procesory ósmej generacji (i5/i7/i9) lub Intel Xeon. Do tego nawet 64GB pamięci RAM DDR4 oraz nośniki SSD do 4TB.
  Ceny Thinkpad'a P1 będą zaczynały się od 1949 dolarów. 
  
  Thinkpad P72 służył będzie raczej za przenośny PC, z dyskami do 6TB oraz pamięcią RAM do 128GB. 17.3-calowy ekran będzie wyświetlał obraz z karty graficznej Nvidia Quadro P5200. Podobnie jak w P1, będzie można wybrac procesory Intela z ósmej generacji lub Intel Xeon. W wypadku P72 waga to 3,4kg. Cena najtańszego modelu będzie niższa o 150 dolarów niż w wypadku P1, więc będzie można go nabyć już za 1799 dolarów. 
  Oba laptopy mają trafić do sprzedaży pod koniec sierpnia tego roku. 
  Na koniec pozostaje tylko kwestia chłodzenia. Czy takie podzespoły, które w założeniu będą pracowały pod dużym obciążeniem, powinno się zamykać w ultracienkich obudowach? 
